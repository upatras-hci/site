# Συνεργατική κατασκευή ιστοσελίδας για το πρόγραμμα
Η εργασία αυτή είναι βασίζεται στις τεχνολογίες του Web (HTML, CSS, Javascript), καθώς και στο περιβάλλον προγραμματισμού στατικών ιστοσελίδων [Jekyll](https://jekyllrb.com/docs/quickstart/). Στην εργασία αυτή θα δημιουργήσουμε συνεργατικά ένα νέο εναλλακτικό (άτυπο) ιστότοπο για το πρόγραμμα στα Αγγλικά. Για τον σκοπό αυτό θα πρέπει να δημιουργήσετε ένα αντίγραφο του και να ακολουθήσετε τα βήματα που αντιστοιχούν στα ανοιχτά issues αυτής της εργασίας.

## Βαθμολόγηση
Η εργασία αυτή έχει στόχο να δημιουργήσει μια πλήρως λειτουργική ιστοσελίδα και αυτό είναι το βασικό κριτήριο για την βαθμολόγηση. Για την βαθμολογία θα πρέπει τα αιτήματα να γίνουν δεκτά και ο βαθμός είναι τόσο μεγαλύτερος όσο περισσότερα αιτήματα γίνουν δεκτά και ανάλογα πάντα με την [δυσκολία τους όπως περιγράφεται στα ανοικτά θέματα](https://github.com/upatras-hci/site/issues/). Ολα τα αιτήματα ενσωμάτωσης προς το κεντρικό αποθετήριο που απορρίπτονται με αιτιολόγηση είναι ευθύνη σας να τα διορθώσετε και να τα στείλετε πάλι σωστά διαφορετικά η βαθμολόγηση για το αντίστοιχο αίτημα δεν θα είναι πλήρης ή θα είναι μηδενική ανάλογα με το λάθος που έχει γίνει. Για να είναι πλήρες ένα παραδοτέο θα πρέπει εκτός από τα αιτήματα προς το κεντρικό αποθετήριο της εργασίας να υπάρχει και η αντίστοιχη αναφορά. Η κάθε αναφορά παραδοτέου θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο, το οποίο θα πρέπει να είναι διαθέσιμο και μέσω github-pages.

## Διαδικασία συνεισφοράς
Για κάθε αρχείο ή αλλαγή που κάνετε θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης το οποίο συνοδεύεται από περιγραφικό τίτλο και σχόλιο το οποίο δείχνει προς το ανοιχτό θέμα που κλείνει (closes #No). Για παράδειγμα, αν θέλετε να στείλετε δύο νέα ή αλλαγμένα αρχεία θα πρέπει να δημιουργήσετε ένα κλαδί για κάθε ένα, γιατί μπορεί να θέλουμε να κάνουμε δεκτό μόνο το ένα από τα δύο, π.χ., γιατί το ένα μπορεί να έχει κάποιο λάθος το οποίο δημιουργεί πρόβλημα στο κεντρικό αποθετήριο. Στα ερωτήματα Β, Γ, για να μειώσουμε τα αιτήματα που απορρίπτονται θα πρέπει να δοκιμάζετε πρώτα τις αλλαγές και προσθήκες που κάνετε στο τοπικό αντίγραφο σας και να βάζετε το αντίστοιχο λινκ στο σχόλιο του αιτήματος, αφού πρώτα [ενεργοποιήσετε από τις ρυθμίσεις την δυνατότητα για github-pages](https://help.github.com/articles/configuring-a-publishing-source-for-github-pages/). 

## Επιλογή θέματος
[minimalmistakes](https://mmistakes.github.io/minimal-mistakes/)
[παράδειγμα παρόμοιας συνεργατικής κατασκευής ιστοσελίδας](https://github.com/ioniodi/site-gr)
