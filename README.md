#### Demo-Link (Netlify): https://hci-site2.netlify.app/people/

# Συνεργατική κατασκευή ιστοσελίδας για το πρόγραμμα
Ο στόχος της εργασίας αυτής είναι η μεταφορά του περιεχομένου από την επίσημη σελίδα στο αποθετήριο εδώ. Η εργασία αυτή είναι βασίζεται στις τεχνολογίες του Web (HTML, CSS, Javascript), καθώς και στο περιβάλλον προγραμματισμού στατικών ιστοσελίδων [Jekyll](https://jekyllrb.com/docs/quickstart/). Στην εργασία αυτή θα δημιουργήσουμε **συνεργατικά με το github** ένα νέο εναλλακτικό ιστότοπο για το πρόγραμμα στα Αγγλικά. Για τον σκοπό αυτό θα πρέπει να δημιουργήσετε ένα αντίγραφο του και να ακολουθήσετε την ροή εργασίας που περιγράφεται αναλυτικά στις αναφορές. Η κατανόηση και η χρήση των παραπάνω τεχνολογιών αποτελεί ατομική εργασία για το σπίτι (που βασίζεται στην προηγούμενη απλούστερη άσκηση του βιογραφικού), ενώ το μάθημα δίνει έμφαση στην συνεργατική οπτικοποίηση πληροφορίας.

## Παραδοτέα
Για κάθε ένα από τα παραδοτέα της εργασίας (όπως τα ορίζει η σελίδα του μαθήματος σας) θα πρέπει να ανοίγετε ένα νέο [θέμα](https://github.com/upatras-hci/site/issues) και μετά τον σχολιασμό-έγκριση του να δημιουργείτε ένα αίτημα ενσωμάτωσης. Ανάλογα με τις τρέχουσες δεξιότητες σας μπορείτε να ανοίγετε από πολύ εύκολα θέματα (π.χ., διορθώσεις σε περιεχόμενο, ή νέο περιεχόμενο), μέχρι πολύ δύσκολα θέματα (π.χ., προσθήκη νέου τύπου σελίδας ή νέου θέματος). Για τα προχωρημένα παραδοτέα από το 2ο και μετά, το ιδανικό είναι να ανοίξετε ένα δικό σας νέο θέμα για κάτι που αξίζει να προστεθεί, αν δεν υπάρχουν ιδέες μπορείτε να δείτε (ορφανές) ιδέες στο ιστορικό στην εκδοχή για το ιόνιο, σε κάθε περίπτωση τα θέματα-αιτήματα θα πρέπει να είναι μεγαλύτερης δυσκολίας από την απλή προσθήκη περιεχομένου και να περιλαμβάνουν αλλαγές σε layouts, includes, ή/και προσθήκη νέων plug-ins. Αν έχετε αμφιβολίες ή απορίες μπορείτε να κάνετε [συζήτηση](https://github.com/upatras-hci/site/discussions).

## Βαθμολόγηση
Η εργασία αυτή έχει στόχο να δημιουργήσει μια πλήρως λειτουργική ιστοσελίδα και αυτό είναι το βασικό κριτήριο για την βαθμολόγηση. Για την βαθμολογία θα πρέπει τα αιτήματα να γίνουν δεκτά και ο βαθμός είναι τόσο μεγαλύτερος όσο περισσότερα αιτήματα γίνουν δεκτά και ανάλογα πάντα με την δυσκολία τους. Εκτός από την προσωπική πρωτοβουλία βαθμολογείται και η συνεισφορά-βοήθεια-συζήτηση σε θέματα-αιτήματα άλλων. Ολα τα αιτήματα ενσωμάτωσης προς το κεντρικό αποθετήριο που απορρίπτονται με αιτιολόγηση είναι ευθύνη σας να τα διορθώσετε και να τα στείλετε πάλι σωστά διαφορετικά η βαθμολόγηση για το αντίστοιχο αίτημα δεν θα είναι πλήρης ή θα είναι μηδενική ανάλογα με το λάθος που έχει γίνει. Για να είναι πλήρες ένα παραδοτέο θα πρέπει εκτός από τα αιτήματα προς το κεντρικό αποθετήριο της εργασίας να υπάρχει και η αντίστοιχη αναφορά. Η κάθε αναφορά παραδοτέου θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο, το οποίο θα πρέπει να είναι διαθέσιμο και μέσω [github pages](https://pages.github.com). 

## Διαδικασία συνεισφοράς
Για κάθε αρχείο ή αλλαγή που κάνετε θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης το οποίο συνοδεύεται από περιγραφικό τίτλο και σχόλιο το οποίο δείχνει προς το ανοιχτό θέμα που κλείνει (closes #No). Για παράδειγμα, αν θέλετε να στείλετε δύο νέα ή αλλαγμένα αρχεία θα πρέπει να δημιουργήσετε ένα κλαδί για κάθε ένα, γιατί μπορεί να θέλουμε να κάνουμε δεκτό μόνο το ένα από τα δύο, π.χ., γιατί το ένα μπορεί να έχει κάποιο λάθος το οποίο δημιουργεί πρόβλημα στο κεντρικό αποθετήριο (εκτός και αν, και τα δύο αρχεία είναι μέρος της ίδιας αλλαγής). Στα πιο δύσκολα ζητούμενα, για να μειώσουμε τα αιτήματα που απορρίπτονται θα πρέπει να δοκιμάζετε πρώτα τις αλλαγές και προσθήκες που κάνετε στο τοπικό αντίγραφο σας και να βάζετε το αντίστοιχο λινκ στο σχόλιο του αιτήματος, αφού πρώτα [ενεργοποιήσετε από τις ρυθμίσεις την δυνατότητα για github-pages](https://help.github.com/articles/configuring-a-publishing-source-for-github-pages/). Εκτός από την δημιουργία κλαδιών για κάθε νέα αλλαγή θα πρέπει να κάνετε [συγχρονισμό με το κεντρικό](https://help.github.com/en/github/collaborating-with-issues-and-pull-requests/syncing-a-fork) τακτικά έτσι ώστε να δουλεύετε τοπικά με μια έκδοση που ανταποκρίνεται στις πιο πρόσφατες αλλαγές που έχουν στείλει όλοι συνεργατικά. 

## Αναφορές
* [Τεκμηρίωση για το θέμα](https://mmistakes.github.io/minimal-mistakes/)
* [Απλό παράδειγμα χωρίς περιεχόμενο με το θέμα](https://github.com/mmistakes/mm-github-pages-starter)
* Αναλυτικά παραδείγματα με περιεχόμενο και κώδικα: [1](https://github.com/ioniodi/site-gr), [2](https://github.com/ioniodi/sitegr)
